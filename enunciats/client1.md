# Descripció de la tasca

"El Racó del Cafè" és una cafeteria amb molta rotació que també serveix petits àpats. Actualment, el cambrer apunta les comandes en un bloc, les porta a cuina i finalment pica el total en una caixa registradora bàsica. El propietari mai sap quin és l'estoc real ni quines hores són les més rendibles.

![imatge del client](/img/client1.png)

Com a empresa IT, haureu de resoldre:

1. **Optimització del Flux de Treball:**  
   * Dissenyar com passarem de la comanda manual a la digital (comandes des de taula, comandes de mà o TPV central?).  
   * Establir com es comunicarà la barra amb la cuina/zona de preparació (impressores de tiquets o pantalles de cuina?).  
2. **Infraestructura de Xarxa i WiFi Social:**  
   * Crear una xarxa segura. Els clients volen WiFi per teletreballar, però el sistema de cobrament ha d'anar per una xarxa aïllada.  
   * Valorar l'ús d'un **Portal Captiu** (on el client hagi d'acceptar condicions o veure una promoció abans de connectar-se).  
3. **Selecció de Maquinari (Hardware):**  
   * **Punt de Venda:** TPV tàctil (resistent a esquitxades de líquids) i calaix portamonedes.  
   * **Mobilitat:** Dispositiu per les comandes (smartphone o tablets petites) per als cambrers.  
   * **Xarxa:** Router professional i Punts d'Accés (AP) amb capacitat per a molts usuaris simultanis.  
4. **Selecció de Programari (Software) i Costos:**  
   * Comparar **Software Lliure** (ex: **Floreant POS** o **Odoo Community**) vs. **Software Comercial** amb quotes mensuals (ex: **Revo** o **Square**).  
   * Analitzar la integració amb mòduls d'inventari (que es desperti l'estoc automàticament cada cop que es ven un cafè).

## Què cal lliurar

Lliurament d'un **Pla de Transformació Digital per a Restauració** en format Markdown que inclogui:

* **Mapa de Processos:** Esquema de com viatja una comanda des que el client seu fins que es paga.  
* **Disseny de la Xarxa:** Diagrama lògic separant la xarxa "Staff" (TPV, datàfons) de la xarxa "Clients".  
* **Pressupost de Hardware:** Selecció de TPV, impressores tèrmiques i dispositius de xarxa amb preus actuals.  
* **Informe de Software:** Comparativa de costos a curt i llarg termini (1 any vs 3 anys) entre l'opció lliure i la comercial.  
* **Pla de Contingència:** Què passa si cau el WiFi o Internet? Com segueix cobrant la cafeteria?
